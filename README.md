## ES 44 p 261

Il proprietario di un pub ha deciso di introdurre un sistema informatizzato per la
raccolta e la gestione delle ordinazioni dei clienti dotando ogni cameriere di un
palmare collegato senza fili al sistema di raccolta e gestione delle ordinazioni.
D’inverno il pub ha 25 tavoli nei locali interni, mentre d’estate può utilizzare la
piazza antistante per altri 15 tavoli. Il servizio ai tavoli prevede la raccolta delle
ordinazioni che fanno riferimento a bevande alcoliche o analcoliche e snack presenti
sul menu da parte dei camerieri e la successiva consegna delle bevande e degli snack
ordinati. Raccolta l’ordinazione, il cameriere la consegna al bancone dove uno dei
baristi prende un’ordinazione dalla lista di quelle da servire (rispettando l’ordine
temporale di consegna) e prepara le bevande e gli snack indicati su un vassoio che
appoggia sul bancone a disposizione del cameriere: il cameriere preleva le bevande
e gli snack e li consegna ai clienti. Prima di lasciare il pub il cliente passa dalla cassa e
comunica al cassiere il numero del suo tavolo, ottenendo il conto che è calcolato
utilizzando i prezzi indicati sul menu.

